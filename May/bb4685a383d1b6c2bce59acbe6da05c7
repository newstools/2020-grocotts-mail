NguCHRIS TOTOBELA
Eli lixesha elinzima kuye wonke ubani kwaye uloyiko lubangela ukuba sizibhaqe sisenza izinto esingakhange sizicwangcise. Wonke ubani uzibhaqa evaleleke ekhaya nosapho lwakhe nanjengoko eyalele njalo umongameli weli esenza iinzame zokunqanda ukunwenwa kwalentsholongwane yeCovid-19. Ukuvalwa kweendawo ezithengisa utywala necuba kungabangela umsindo kakhulu kwabo abaqhelileyo ukuzisebenzisa ezizinto nto leyo enokubangela ukuba bazibhaqe sele bekhuphela loo msindo kumanina nasebantwaneni babo. Eli lelona xesha ekufuneka ootata bazibonakalise bakhusele iintsapho zabo nanjengoko beziintloko zekhaya. Ukuhlukumeza oomama nabantwana akwamkelekanga tu kwaphela. Nazi ezinye iindlela ezilula zokuzilolonga ngethuba usekhaya kwaye ongakwazi ukuzenza nosapho lwakho, kodwa ningalibali ukugcina umgama oqingqiweyo phakathi kwenu. Nantsi enye into onokuyenza neqabane okanye umntana wakho: Masiyibambe apho okwaleveki sizokuphinda sibuye neminye imithambo elula yasekhaya kwiveki elandelayo. Sihlale sibambe konke esikuyalelweyo ngabo basemagunyeni. Khumbula konke oku kwenzelwa ukukhusela impilo yethu naleyo yabo siphila nabo. Ukuhla kwezinga lokusasazeka kwale ntsholongwane kuxhomekeke kwindlela esiziphethe ngayo kwaye singayilwa le ntsholongwane xa sibambisene sithobela yonke imiqathango esiyinikiweyo.